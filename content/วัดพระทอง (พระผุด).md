---
title: "วัดพระทอง (พระผุด)"
date: 2019-05-14T14:46:10+06:00
description: "This is meta description"
type: "post"
image: "images/วัดพระทอง (พระผุด)/01.jpg"
categories: 
  - "Phuket"
tags:
  - "Photos"
  - "Travel"
---

  "วัดพระทอง" หรือ "พระผุด" ซึ่งประดิษฐานอยู่ภายในวิหาร มีลักษณะเป็นพระครึ่งองค์ โดยมีประวัติความเป็นมาว่า "พระผุด" คือพระพุทธรูปทองคำจากเมืองจีน มีอายุราว ๆ 2,000 ปี ชาวทิเบตนำลงเรือมาทางมหาสมุทรอินเดีย แต่เกิดพายุโหมซัดเรือเข้ามายังฝั่งพังงาและเกิดจมลง ต่อมาเกิดฝนตกหนักน้ำท่วมเซาะดินจนเห็นเป็นพระเกตุมาลาโผล่พ้นเหนือพื้นดิน ขึ้นมา

  เมื่อเจ้าเมืองทราบได้มีการสั่งการให้ขุดพระพุทธรูปขึ้นมาประดิษฐานไว้บูชา แต่ไม่สามารถขุดขึ้นมาได้ เพราะบางคนถูกตัวต่อตัวแตนอาละวาดเป็นพิษถึงแก่ความตาย เจ้าเมืองจึงสั่งให้ทำที่มุงที่บังเป็นสถานที่กราบไหว้เรื่อยมา ชาวบ้านจึงเรียกว่ากันพระผุด เพราะเป็นพระพุทธรูปที่ผุดขึ้นมาจากพื้นดินโดยมีความสูงประมาณ 1 ศอก ซึ่งคนจีนเรียกว่า "ภูปุ๊ค" (พู่ฮุก) และเมื่อถึงเทศกาลตรุษจีน คนจีนในภูเก็ต พังงา ตะกั่วป่า ท้ายเหมือง และกระบี่ จะพากันมานมัสการเป็นประจำจนถึงทุกวันนี้
<br/><br/>
  ที่อยู่ : หมู่ที่ 7 ตำบลเทพกระษัตรี อำเภอถลาง จังหวัดภูเก็ต <br/>
  เวลาเปิด-ปิด : เปิดทุกวัน ตั้งแต่เวลา 8.00-17.00 น.<br/>


